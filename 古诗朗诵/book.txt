关山月\n
明月出天山，苍茫云海间。\n
长风几万里，吹度玉门关。\n
汉下白登道，胡窥青海湾。\n
由来征战地，不见有人还。\n
戍客望边色，思归多苦颜。\n
高楼当此夜，叹息未应闲。\n"
张九龄：感遇四首之一\n
孤鸿海上来，池潢不敢顾。\n
侧见双翠鸟，巢在三珠树。\n
矫矫珍木巅，得无金丸惧。\n
美服患人指，高明逼神恶。\n
今我游冥冥，弋者何所慕。\n"
张九龄：感遇四首之二\n
兰叶春葳蕤，桂华秋皎洁。\n
欣欣此生意，自尔为佳节。\n
谁知林栖者，闻风坐相悦。\n
草木有本心，何求美人折？\n"
张九龄：感遇四首之三\n
幽人归独卧，滞虑洗孤清。\n
持此谢高鸟，因之传远情。\n
日夕怀空意，人谁感至精？\n
飞沈理自隔，何所慰吾诚？\n"
张九龄：感遇四首之四\n
江南有丹橘，经冬犹绿林。\n
岂伊地气暖，自有岁寒心。\n
可以荐嘉客，奈何阻重深！\n
运命惟所遇，循环不可寻。\n
徒言树桃李，此木岂无阴？\n"
李白：下终南山过斛斯山人宿置酒\n
暮从碧山下，山月随人归。\n
却顾所来径，苍苍横翠微。\n
相携及田家，童稚开荆扉。\n
绿竹入幽径，青萝拂行衣。\n
欢言得所憩，美酒聊共挥。\n
长歌吟松风，曲尽河星稀。\n
我醉君复乐，陶然共忘机。\n"
李白：月下独酌\n
花间一壶酒，独酌无相亲。\n
举杯邀明月，对影成三人。\n
月既不解饮，影徒随我身。\n
暂伴月将影，行乐须及春。\n
我歌月徘徊，我舞影零乱。\n
醒时同交欢，醉后各分散。\n
永结无情游，相期邈云汉。\n"
李白：春思\n
燕草如碧丝，秦桑低绿枝。\n
当君怀归日，是妾断肠时。\n
春风不相识，何事入罗帏？\n"
杜甫：望岳\n
岱宗夫如何，齐鲁青未了。\n
造化钟神秀，阴阳割昏晓。\n
汤胸生层云，决眦入归鸟。\n
会当凌绝顶，一览众山小。\n